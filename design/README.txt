Groeispiraal tekstblokken brochure NL - 26 juni 2014

De GroeiSpiraal De GroeiSpiraal maakt het mogelijk om tot vier keer sneller én winstgevender te groeien. Het is een beproefde methode die ontwikkeld is door de beste inzichten uit theorie en praktijk te combineren. De GroeiSpiraal werkt zowel in commerciële bedrijven als in non-profit omgevingen. 

Wat GroeiPartner doet
Het denken en werken volgens de onderliggende principes van de GroeiSpiraal is eenvoudig te leren. GroeiPartner inspireert, adviseert, traint, coacht en begeleidt ondernemers, ondernemende managers, teams en individuele medewerkers bij de implementatie van deze denk- en werkwijze in hun organisatie en dagelijkse werk. Waar nodig zetten we daarbij zelf ontwikkelde instrumenten in, zoals de GroeiCalculator, het 1 pagina GroeiActiePlan en de VerkoopScan.

Voor wie GroeiPartner werkt
De ondernemers, managers en organisaties waarmee GroeiPartner het meeste succes bereikt hebben twee dingen gemeen: 
1. Ze hebben een serieuze GroeiAmbitie;
2. Ze zijn bereid om extra stappen te zetten, ook buiten de gebaande paden.
De aanpak van GroeiPartner is niet toegespitst op een bepaalde bedrijfstak of branche. De kennis van de producten, diensten en markt zit immers bij de klant. De GroeiExpertise bij ons. De combinatie maakt het verschil.




1. Dromen
Formuleer een ambitieus en inspirerend doel.  Zorg dat jouw ‘Mount Everest’, je uiteindelijke doel, ligt op het raakvlak van datgene wat jij en je team écht leuk vinden om te doen, waar jij en je team écht goed in zijn en waar nu en in de toekomst geld mee te verdienen valt.


2. Denken
Ontwikkel een onderscheidende positionering.  Definieer waar je wilt staan op de zeven P’s om je uiteindelijke doel te kunnen bereiken en hoe je daar gaat komen. Bepaal twee P’s waarop je je kunt onderscheiden en één waarop je dominant kunt zijn in vergelijking met je belangrijkste concurrenten.


3. Delen
Betrek medewerkers en stakeholders.  Activeer mede-werkers en stakeholders door ze al in een vroeg stadium actief te betrekken bij je plannen en aanpak. Hierdoor is de kans groot dat zij zich extra gaan inspannen voor het behalen van je uiteindelijke doel.


4. Durven
Neem beslissingen en manage risico’s.  Maak concreet wat je wilt bereiken door periodiek meetbare (tussen)doelen te formuleren en neem de bijbehorende beslissingen. Zorg dat je helder hebt welke risico’s jouw aanpak met zich meebrengt, hoe je die gaat managen en wie daarvoor verantwoordelijk is.


5. Doen
Splits groei van dagelijkse operatie.  Koppel je groei-inspanningen los van je dagelijkse activiteiten voor voldoende focus en resultaat op beide fronten. De lijn richt zich op de dagelijkse business en de optimalisatie daarvan. Aparte teams zorgen voor vernieuwing, innovatie en groei. 


6. Doorzetten
Zorg voor ritme.  Voorkom dat aandacht voor groei verslapt door (meer) ritme in je organisatie te brengen. Definieer heldere doelen per periode en vertaal ze naar het individuele niveau; Wie doet Wat, en Waarom is dat
juist nu belangrijk
(de drie W’s).


7. Dupliceren
Vergroot succes, intern en extern.  Identificeer periodiek je belangrijkste successen en ga na hoe je ze kunt modelleren en dupliceren. Laat je ook inspireren door je omgeving voor de ontwikkeling van ‘Next Practices’ die je organisatie naar het volgende niveau kunnen tillen.


8. Danken
Vier successen & ’beloon’.  Geef bijzondere aandacht aan medewerkers en teams die het verschil (kunnen) maken. Door hen (publieke) aandacht en erkenning te geven zorg je voor een positieve flow en blijvende betrokkenheid. 



